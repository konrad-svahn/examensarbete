



























Studiernas struktur | Start








  Hoppa till huvudinnehåll










Studiernas struktur



 









Studiernas struktur

Utbildningen är upplagd så att du avlägger 15 studiepoäng (sp) under en studieperiod. Ett studiepoäng beräknas motsvara 27 timmars studier eller arbete. Fyra studieperioder bildar ett studieår, och du beräknas avlägga 60 sp per studieår.
I studierna ingår allmänna studier, ämnesstudier, utvecklingsstudier, praktik samt examensseminarium och examensarbete.
Allmänna studier
Du lär dig använda informations- och kommunikationsteknik samt andra studieverktyg för att möjliggöra målmedvetna och självstyrda studier. Du utvecklar din språkliga kompetens i svenska, finska och engelska.
Grund- och ämnesstudier
Flera av kurserna kräver specifika förkunskaper, vilket betyder att flera av kurserna måste avläggas i en bestämd ordning. I kurserna jobbar du mycket i team där varje team medlem är från en specifik yrkesinriktning.
Läroplanerna
Läroplanerna eller de så kallade "lådorna" hittar du längst ner på sidan.
Utvecklingsstudier
Till din studieplan hör 30 sp Utvecklingsstudier (tidigare breddstudier). Dessa studier ger dig möjlighet att fördjupa eller bredda dina kunskaper. Du kan fördjupa dig inom ett specifikt område eller bekanta dig med olika teman. Det viktiga är att du väljer sådana studier som intresserar dig. Det finns förslag och rekommendationer över utvecklingsstudier som du fritt kan välja ifrån. Dina utvecklingsstudier kan t.ex. bestå av:- icke obligatoriska studieavsnitt från din egen utbildning- studieavsnitt som erbjuds inom något annat utbildningsprogram på Arcada (och som är öppet för andra Arcada studenter- studieavsnitt som erbjuds av någon annan högskola, t.ex. via Campus Online Extern länk
Rekommenderade studieavsnitt hittar du i pdf-filen "Valbara studier" längst ner på denna sida.
Praktik
Studierna innefattar totalt 30 sp praktik vilket motsvarar två studieperioder. Praktiken bör så långt som möjligt ge erfarenhet av arbete i verkliga produktioner i konst-, kultur- eller mediebranschen. Praktiken som utförs under studierna kan dels vara allmänt inriktad och dels kvalificerad. Som praktik godkänns i allmänhet medie- eller kulturrelaterad handledd arbetspraktik. Läs mer om praktikrutinerna här.
Metodik och examensarbete
Målet med yrkeshögskolestudier är att utbilda personer som ska ha en yrkesskicklighet inom ett specifikt område och en förmåga till begreppslig bedömning av viktiga frågeställningar i branschen. Examensarbetet är ett yrkesinriktat självständigt slutarbete.
Examensarbetet ska visa att du som student har uppnått vissa kunskaper och färdigheter samt utvecklat en förmåga till självständig reflektion. Detta förutsätter att du som skribent självständigt ska kunna lösa det eller de problem som ligger till grund för examensarbetet på basen av de kunskaper och färdigheter som du fått via undervisningen.
Den kvalitativa nivån på examensarbetet ska motsvara de krav som ställs på en kandidatexamen dvs. i enlighet med EQF nivå 6 (European Qualification Framework Extern länk). Arbetet ska vittna om balanserat omdöme, sakkunskap och förmåga att komma till insikt.
Inom Arcada förekommer examensarbeten av många olika slag. Examensarbetet utformas så att det stöder din egen kompetens samt preferens och därmed leder till nya, mera innovativa angreppssätt och sociala innovationer. Läs mer om examensarbetet i avsnittet studiegång.



 
Lådorna FM 2023-24 v2



 
Valbara studier 2023-24 v2





























