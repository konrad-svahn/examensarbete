



























Kompetenser | Start








  Hoppa till huvudinnehåll










Kompetenser



 








Efter avslutade studier har du följande kompetenser:

Allmänna kompetenser
Examensspecifika kompetenser
Officiell språklig kompetens

Om allmänna kompetenser och språklig kompetens kan du läsa i avsnittet kompetenser.
Examensspecifika kompetenser
Kompetens i kunskapsområdet Fysioterapi
Fysioterapeuten utgår från en humanistisk människosyn och fokuserar på rörelsens betydelse för människans hälsa och livskvalitet ur ett evidensbaserat perspektiv. Fysioterapi som vetenskap omfattar kunskaper om människan i rörelse och människans förmåga att behärska sin kropp på ett ändamålsenligt sätt i relation till omgivningens krav. Disciplinen innehåller biomekaniska, fysiologiska och psykosociala perspektiv på rörelse- och funktionsförmåga samt förändringar i dessa till följd av sjukdom eller skada.
Studenten förväntas:

kunna beskriva fysioterapi som yrkesområde och vetenskap
kunna kritiskt utvärdera litteratur och forskningar inom det egna yrkesområdet
förstå betydelsen av och tillämpa ett evidensbaserat arbetssätt
ha beredskap att utveckla sitt yrkeskunnande och fysioterapin
kunna agera som sakkunnig i fysioterapi i olika professionella sammanhang

Kompetens i hälsofrämjande fysioterapi
Fysioterapeuten inser funktionsförmågans betydelse för människans upplevelse av hälsa och livskvalitet i olika livsskeden. I det hälsofrämjande arbetet kan fysioterapeuten som sakkunnig och handledare stöda människor att fatta beslut om, påbörja och upprätthålla hälsosamma livsstilsförändringar. Fysioterapeuten har kunskap om motionens hälsofrämjande effekter. Utgående från den fysioterapeutiska bedömningen kan den studerande tillämpa denna i multiprofessionellt hälsofrämjande arbete på individ-, grupp- och samhällsnivå.
Studenten förväntas:

känna till och kunna tillämpa modeller och metoder i syfte att främja hälsa
känna till olika motionsformer och förväntade effekter på hälsan
kunna välja och handleda lämplig motion för individer och grupper
kunna utreda fysisk arbetsbelastning
kunna handleda i ergonomiska frågor som gäller individen och arbetsomgivningen
kunna utnyttja teknologins möjligheter vid planering, genomförande och utvärdering av hälsofrämjande fysioterapi

Klinisk fysioterapi
Fysioterapeuten känner till sjukdomar och skador som förutsätter fysioterapeutiska åtgärder. Hen uppfattar sitt ansvarsområde inom sjukhusarbetet och öppna vården, har ett terapeutiskt kunnande och kan arbeta målinriktat i ett multiprofessionellt team. Utgående från patientens resurser kan fysioterapeuten bemöta, facilitera och handleda patienten i dagliga aktiviteter som främjar den fysiska rörelse- och funktionsförmågan.
Studenten förväntas:

kunna välja och använda ändamålsenliga metoder för patientens fysioterapi i sjukdomen /skadans akuta skede
kan utnyttja teknologins möjligheter vid planering, genomförande och utvärdering av klinisk fysioterapi
kunna facilitera och handleda patienten i förflyttningar
kunna handleda personal och anhöriga i förflyttningsteknik
förstå och kunna utnyttja dokumenterad information om patientens hälsotillstånd
kunna muntligt och skriftligt redogöra för patientens rörelse- och funktionsförmåga och de fysioterapeutiska åtgärderna

Rehabilitering
Fysioterapeuten är expert på metoder för att främja rörelse- och funktionsförmågan hos individer med handikapp till följd av skada eller sjukdom. I rehabiliteringsteamet bidrar han/hon med denna kunskap i syfte att stöda individen till delaktighet och livskvalitet i den egna livsmiljön. Fysioterapeuten kan hjälpa klienten se och använda sina egna resurser samt utnyttja de möjligheter som olika hjälpmedel erbjuder.
Studenten förväntas:

kunna i samråd med klienten ställa upp mål för rehabiliteringen
kunna välja ändamålsenliga fysioterapimetoder
kunna tillämpa fysioterapi och handledning i enlighet med klientens framskridande rehabilitering
kunna i samråd med klienten och rehabiliteringsteamet bedöma behovet av och välja lämpliga hjälpmedel
kunna handleda klienten, anhöriga och personal i användningen av hjälpmedel
kunna arbeta multiprofessionellt vid planering av en anpassad miljö som motsvarar klientens egenskaper och behov.




























