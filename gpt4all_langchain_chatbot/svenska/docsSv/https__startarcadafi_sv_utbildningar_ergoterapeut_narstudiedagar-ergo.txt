


























Ergoterapeut 2023 - Info till nyantagna | Start








  Hoppa till huvudinnehåll










Ergoterapeut 2023 - Info till nyantagna



 










Varmt välkommen till utbildningsprogrammet i ergoterapi!

På den här sidan hittar du lite praktisk information inför studiestarten i augusti 2023

Flerformsstudier
Utbildningen till ergoterapeut förverkligas som såkallade flerformsstudier, vilket innebär en kombination av distansstudier online och närstudiedagar i Arcada (ca 3 dagar per månad). Utbildningen till ergoterapeut är heltidsstudier (60sp/år) och all undervisning sker dagtid (inte kvälls- eller veckoslutsstudier).
Onlinesessionerna består av varierande läraktiviteter: föreläsningar, workshops, uppföljningsdiskussioner, grupparbeten, handledningar och seminarier. Onlineundervisning ordnas regelbundet, men den kan variera i intensitet mellan de olika veckorna. Kursupplägget och tidtabellen för de olika läraktiviteterna finns tillgänglig relativt långt i förväg. Självstudier och uppgifter i grupp kan man långt själv tidsplanera.
Närstudier på Arcada
Vi träffas ca en gång i månaden för närstudier på Arcadas campus i Helsingfors. Närstudieperioderna är vanligen två till tre dagar (max fyra dagar). Observera att närstudierna innebär obligatorisk närvaro eftersom dessa dagar innehåller praktiska övningar, gemensamt lärande och diskussioner som kräver att man är fysiskt på plats.
Arcada har tyvärr inga studentbostäder att erbjuda så du ansvarar själv för att ordna boende under närstudiedagarna.
Här nedan ser du datum för närstudierna hösten 2023.Vårens närstudiedagar publiceras i början av höstterminen.
Närstudiedagarna är vanligen kl. 9.00-16.00.
24 – 25.8 (2 dagar)20 – 22.9 (3 dagar)11 – 13.10 (3 dagar)8 – 10.11 (3 dagar)
Praktik I genomförs under perioden 20.11 – 15.12.2023
Utrustning
Eftersom studierna till rätt stor del förverkligas online, finns det några tips vi i det här skedet kan dela med oss av för en smidig studiestart:

Försäkra dig om att du har en god och stabil nätförbindelse.
En dator försedd med mikrofon och kamera. Att använda headset är också praktiskt för att inte störa andra. Kameran önskar vi att du har på då vi inleder läraktiviteterna, för att på det sättet skapa en närvaro mellan gruppens deltagare.
Planera och inred i god tid en lugn och avskild plats där du kan koncentrera dig och ta del av online studierna i lugn och ro.

Vi ser fram emot att ha Dig som student i vår utbildning









Utbildningsansvarig, ergoterapi - Tove Werner
Namn: Tove Werner
Position: Lektor i ergoterapi 

 Telefon: 0294 282 692
 E-post: tove.werner@arcada.fi



 





































