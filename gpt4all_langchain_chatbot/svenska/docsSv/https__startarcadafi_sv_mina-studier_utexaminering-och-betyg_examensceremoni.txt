



























Examensceremoni | Start








  Hoppa till huvudinnehåll










Examensceremoni



 









Examensceremonier på Arcada ordnas två gånger i året.

Tid och plats
Första ceremonin för läsåret 2023-2024 ordnas den 1 mars 2024 kl. 15.00 (för dig som gjort en betygsanhållan senast 31.12.2023). Den andra ceremonin ordnas den 14 juni 2024 kl. 15.00 (för dig som gjort en betygsanhållan senast 31.5.2024).
Som examinand behöver du vara på plats i Arcadahuset senast 30 minuter innan ceremonin börjar.
Anmälan och inbjudan
Inbjudan för examensceremoni 1 mars 2024 börjar skickas ut vecka 2. Alla personer som är behöriga att delta kommer få en inbjudan efter att deras betygsanhållan är behandlad.
För att anmäla dig (och eventuella gäster, max 2 personer) till examensceremonin vänligen anmäl dig i god tid. Anmälningslänken skickas per e-post till de inbjudna examinanderna som gjort sin betygsanhållan enligt den ovannämnda tidtabellen. E-posten som används är din privata som du anger vid utexaminering. Om du inte fått en inbjudan vänligen kontakta E-post: communications@arcada.fi.
Information gällande inbjudan för examensceremoni 14 juni 2024 meddelas senare.
Intåg under ceremonin
Examinanderna tågar in under ledning av rektor och personal. Vi samlas kl. 14.30 för att ställa upp utbildningsvis.
Klädkod
Kavaj
Program
Under examensceremonin delas inga betyg ut. Däremot kallas varje examinand fram för att motta gratulationer, rosor och ett gratulationsbrev av rektor samt en representant från din utbildning. Examensceremonin tar ca. en timme. Efter utdelningen samlas samtliga examinander, gäster och personal till en skål för våra nyblivna alumner. Här finns även möjlighet till fotografering.
Gäster
Du är välkommen att bjuda in två personer till examensceremonin. Tyvärr är antalet platser begränsade pga. antalet sittplatser. Anmäl dina ev. gäster i samband med att du anmäler ditt eget deltagande.



























