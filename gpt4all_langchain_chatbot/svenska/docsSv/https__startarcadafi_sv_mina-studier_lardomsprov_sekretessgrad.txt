



























Sekretessgrad | Start








  Hoppa till huvudinnehåll










Sekretessgrad



 









Lärdomsprovet är ett officiellt och offentligt dokument. Endast i undantagsfall och av särskilda skäl kan delar av lärdomsprovet sekretessbeläggas. I dessa fall ska den offentliga delen av lärdomsprovet utgöra en klar och förståelig helhet också utan den sekretessbelagda delen.

Sekretessbeläggning är möjligt i följande fall:

Om lärdomsprovet innehåller information om uppfinningar, nya anläggningar, förfaranden eller förbättringar som kan ha ekonomisk betydelse;
Om lärdomsprovet innehåller information om sekretessbelagda myndighetshandlingar så som de definierats i lag om offentlighet i myndigheternas verksamhet (621/1999); eller
Om lärdomsprovet innehåller affärshemligheter.

Beslut om sekretessbeläggning av delar av lärdomsprovet fattas av prefekten i samråd med förvaltningsdirektören på föredragning av studenten och den handledande läraren. Sekretessbeläggning begärs med ansökan riktad till förvaltningsdirektören. Den handledande läraren bör förorda ansökan. Beslut delges studenten genom skriftligt beslut.
Den sekretessbelagda delen ska utgöra en bilaga till lärdomsprovet och sparas tillsammans med arkivexemplaret i bibliotekets arkiv. Den sekretessbelagda bilagan laddas aldrig upp elektroniskt. Studenten bör ange vilka delar av lärdomsprovet som sekretessbeläggning gäller på blanketten för projekterade lärdomsprov.



 
Ansökan om sekretessbeläggning





























