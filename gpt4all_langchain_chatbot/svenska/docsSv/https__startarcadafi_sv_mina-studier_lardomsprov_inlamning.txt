



























Inlämning | Start








  Hoppa till huvudinnehåll










Inlämning



 










Inlämningen av lärdomsprovet sker senast i samband med anhållan om examensbetyg.

Från och med 18.1.2022 registreras alla lärdomsprov i Theseus.
Du kan antingen spara arbetet i

den öppna samlingen, dvs. arbetet är öppet tillgängligt på internet, eller
den begränsade samlingen, dvs. tillgången är begränsad till de IP-adresser som Arcada har fastställt. Läs mer om den begränsade samlingen på Theseus Extern länk.

I linje med öppen vetenskap rekommenderar Arcada, liksom alla andra yrkeshögskolor i Finland att examensarbeten sparas i den öppna samlingen. Om du ändå väljer att spara ditt arbete i den begränsade samlingen, bör du komma ihåg att ett examensarbete alltid är ett offentligt dokument som alla intresserade kan komma åt (Lag om offentlighet i myndigheternas verksamhet 21.5.1999/621 Extern länk). Det innebär att högskolan måste erbjuda möjlighet för allmänheten att läsa arbetet, även om det sparats i den begränsade samlingen.
Inlämning av examensarbeten som är sekretessbelagda:
Arbetet, förutom de konfidentiella delarna, publiceras på Theseus. Hela arbetet skickas som PDF till biblioteket, som lagrar det på en säker server.
Anvisningar för att registrera examensarbeten i Theseus
Varje student registrerar själv sitt godkända examensarbete i PDF-format i Theseus enligt anvisningarna på Theseus Extern länk.
Du kan börja registreringen då utlåtandet för ditt examensarbete är daterat. Den version av examensarbetet som registreras i Theseus ska vara identiskt med det godkända arbetet. Om ett examensarbete har flera författare, kommer författarna överens om vem som registrerar arbetet, så att det införs endast en gång.
Då ditt examensarbete är infört i Theseus får du en bekräftelse per e-post. Arbetet görs synligt i Theseus först efter det att bibliotekspersonalen och studieärenden har kontrollerat att alla uppgifter är korrekt införda.
Lärdomsprov värda 5-10 sp, som avläggs pga tidigare högskoleexamen
Om du fått validerat delar av lärdomsprovet pga att du redan avlagt en högskoleexamen kan du i vissa fall skriva en sk. Akademisk essä värt 5 sp eller 10 sp. Dessa akademiska essäer ska skickas in till biblioteket för arkivering per e-post innan du anhåller om betyg. E-postadressen är E-post: biblioteket@arcada.fi.
Du kan fortfarande trycka upp ditt arbete för eget bruk
Om du av eget intresse vill trycka upp ditt arbete, så är det möjligt att göra detta på egen bekostnad. Vi tar dock inte längre emot tryckta arbeten på Arcadas bibliotek. För att få den rätta blå färgen, rekommenderar vi bokbinderiet V&K Jokinen. Kontaktuppgifter fås via denna länk Extern länk.
Master-arbeten som skall publiceras i en vetenskaplig publikation
Dessa arbeten laddas upp på Theseus, precis som andra lärdomsprov, men skribenten meddelar genom e-post till biblioteket att arbetet kommer att skickas för publicering i en vetenskaplig tidskrift. Då offentliggör biblioteket inte arbetet genast på Theseus, utan ger en embargotid på ett år för att ge skribenten tid att få sin artikel publicerad. Då artikeln är publicerad, meddelar studenten biblioteket om saken och om hur lång embargotid publikationen kräver för parallellpublicering på Theseus (detta måste publikationen godkänna, eftersom lärdomsprov alltid enligt lag är offentliga dokument). I sådana fall flyttar biblioteket fram tidpunkten för arbetets offentliggörande på Theseus, så att den överensstämmer med publikationens embargotid.



 Theseus - Registerbeskrivning




























