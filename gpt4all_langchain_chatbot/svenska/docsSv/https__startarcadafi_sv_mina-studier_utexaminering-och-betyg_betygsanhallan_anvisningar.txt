



























Anvisningar för betygsanhållan | Start








  Hoppa till huvudinnehåll










Anvisningar för betygsanhållan



 









Att anhålla om examensbetyg är det sista du behöver göra för att bli utexaminerad från Arcada.

När ska jag anhålla om betyg?
Du kan anhålla om examensbetyg efter att alla studier som ingår i din examen har avlagts och registrerats i studentregistret. Anhållan är kontinuerlig och du kan anhålla om betyg på nätet när som helst under läsåret. Du måste vara närvarande och ha studierätt för att kunna anhålla om betyg. Alla studieprestationer och kunskaper i det andra inhemska språket (muntligt och skriftligt) måste vara registrerade innan du kan anhålla om betyg. Om du erhåller studiestöd kan ditt utexaminationsdatum påverka det; vänligen bekanta dig med FPA:s regelverk. Extern länk Om du anhåller om betyg för tidigt under en studiestödsmånad (innan månadens 18:e), kommer du at behöva betala tillbaka ifrågavarande månads studiestöd efter att du utexaminerats.
Behandlingstiden är tre veckor från att du lämnat in en fullständig anhållan. Under den undervisningsfria perioden är behandlingstiden längre. Postning av betyget ingår inte i behandlingstiden.
Läs om deadline och behandlingstider här.
Själva betygsanhållan
Innan du kan fylla i blanketten för att anhålla om examensbetyg måste du göra följande:

Ladda upp ditt examensarbete till Theseus Extern länk.
Hitta utlåtandet om ditt examensarbete som du har fått av din handledare. Det ska laddas upp i blanketten. Om du har fått utlåtandet på papper måste du skanna det.
Fyll i AVOP-enkäten för utveckling av högskolan och din utbildning. Enkäten är obligatorisk.
Registrera dig som alumn via denna sajt  Extern länkoch läs mer om alumnnätverket här. Extern länk

Grattis, nu kan du anhålla om examensbetyg. Du hittar blanketten (Blankett 7) längst ner på sidan.
Har du frågor gällande hur du anhåller om betyg/utexaminering? Mejla E-post: studiearenden@arcada.fi.
Yrkesrättigheter
Om du blir barnmorska, ergoterapeut, fysioterapeut, förstavårdare, hälsovårdare, sjukskötare eller socionom:
Fyll i ansökan om yrkesrättigheter inom hälsovården (inhemsk examen) efter att du fått ditt betyg. Extern länk Valvira skickar hem beslutet och räkningen på behandlingsavgiften. Valviras behandlingstid är 30 vardagar.
Blir du barnmorska eller hälsovårdare? Kom ihåg att också anhålla om yrkesrättigheter för sjukskötare!
Alla förstavårdare ska ansöka om sjukskötarrättigheter, eftersom benämningen förstavårdare inte är en officiell yrkesrättighet i Finland.



 Blankett 7 - Anhållan om examensbetyg




























