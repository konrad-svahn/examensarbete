



























Vägledning och stöd i inlärningen | Start








  Hoppa till huvudinnehåll










Vägledning och stöd i inlärningen



 










Individuellt samtalsstöd och vägledning erbjuds för alla studenter på Arcada.

Behöver du diskutera

studiefärdigheter; planering, motivation, tidsanvändning, stresshantering
karriärvägledning; osäkerhet kring val av nuvarande studier, framtid, livssituation
intyg och handledning vid t.ex. dyslexi, adhd/add, psykisk ohälsa, syn-, hörsel- och rörelsenedsättningar, sjukdom eller skada

Dina ärenden behandlas konfidentiellt. Om det skulle hjälpa din situation att kunna diskutera med någon annan ber vi alltid om tillstånd av dig först. Besöken är avgiftsfria och de är inte begränsade till ett visst antal.
För tidsbeställning kontakta E-post: vagledning@arcada.fi, varmt välkommen att ta kontakt!
Har du dyslexi, adhd/add, depression eller annat som försvårar ditt lärande eller dina studier?
Stöd kan du behöva på grund av olika inlärningssvårigheter (dyslexi, adhd/add, gestaltningssvårigheter osv.), rörelse-, hörsel- eller synnedsättningar eller på grund av skada eller sjukdom. Svårigheterna kan också vara psykiska. För att få tillgång till särskilt stöd bör ett verkligt behov ha konstaterats.
Stödarrangemangen kan bland annat handla om:

tilläggstid i tentamen,
användning av hjälpmedel (dator, olika stödprogram),
alternativa examinationsformer osv.

Vilket stöd du behöver beror på vilket hinder din svårighet innebär i studierna för dig. Syftet med särskilt stöd är inte att sänka examenskraven, utan att stöda dig i lärprocessen så att du kan uppnå de krav som din examen förutsätter.
Vad ska du göra?
Om du redan har ett läs- och skrivsvårighetsintyg (dyslexi) ska du boka tid med E-post: maria.hoglund@arcada.fi för att uppvisa intyget och för att gå igenom olika stödformer.
Om du inte har ett intyg eller om du har andra svårigheter kan du boka tid för utredning av stödbehov.
När stödbehovet har konstaterats får du ett "Intyg för särskilt stöd vid Arcada". Intyget gäller under hela din studietid vid Arcada och du ska uppvisa det när du begär om olika stödformer. Observera att du måste kontakta examinator senast tre (3) veckor efter kursstart och specificera vilket stöd du har behov av.
Kompensatoriska hjälpmedel
Arcada har talsyntesprogrammet Claro Read Plus och rättstavningsprogrammen Stava Rex och Spellright. Talsyntesen läser upp text på svenska, finska eller engelska, stavkontrollprogrammen korrigerar text på svenska respektive på engelska. Programmen finns installerat på alla studentdatorer. Kom ihåg att ta med eget headset för talsyntesen.
Som student kan du också få samtliga program gratis installerade i din egen dator, kontakta E-post: it-support@arcada.fi för instruktioner.
Du kan också få tillgång till talböcker via Celia, ta kontakt med Arcadas bibliotek för att bli registrerad som låntagare. Här hittar du mera information Extern länk.









Psykolog
Namn: Maria Höglund
Position: Ansvarig för studentvälmående 

 Telefon: 0294 282 830
 E-post: maria.hoglund@arcada.fi



 

















Studiesocionom
Namn: Erika Nyström
Position: Studiesocionom

 Telefon: 0294 282 703
 E-post: erika.nystrom@arcada.fi



 





































