



























Stöd för utländska studenter | Start








  Hoppa till huvudinnehåll










Stöd för utländska studenter



 










Att flytta utomlands innebär alltid nya upplevelser och utmaningar. Arcadas internationella studierådgivare är här för att hjälpa studenter som har flyttat till Finland

Välkommen till Finland
Hej, jag heter Laurits Møller och jag är Arcadas internationella studierådgivare. Min uppgift är att hjälpa utländska studenter med de praktiska problem som dyker upp när man flyttar till ett nytt land.
Kan jag få ett FPA-kort och hur får jag det? Måste jag byta mitt körkort till ett finskt körkort? Hur skaffar jag ett hygienpass? Måste jag registrera mig hos Migri? Måste jag öppna ett bankkonto i Finland?
Jag har inte svar på alla frågor men jag kan hjälpa dig att hitta svaret!
Studierabatt
Om du inte kan använda HSL-appen för att få studierabatt kan jag ge dig en blankett för få rabatten på resekortet istället. Jag kan också ge dig FPA:s måltidsstödkort så att du får äta billig lunch på Arcada. För andra studierabatter rekommenderar jag att bli medlem i studerandekåren ASK Extern länk och skaffa ett studiekort genom dem.
IT-stöd
Jag kan hjälpa dig ifall du inte själv lyckas aktivera ditt Arcada använderkonto. Om du är i Helsingfors är det bara att titta förbi mitt kontor (kom ihåg att ta med id). Om du inte är i Finland får du skicka mig ett e-postmeddelande, så skickar jag dig instruktioner om hur du aktiverar ditt konto. Om du har andra it-relaterade frågor eller problem är det bäst att kontakta vårt IT-stöd direkt.
Mottagningstider
Du hittar mig i rum C244 i biblioteket.
Mottagningstider börjande från måndag 29.1



Veckodag
Tid




Måndagar
10:00–12:00


Onsdagar
10:00–12:00


Torsdagar
10:00–12:00



Undantag: Ingen mottagning torsdagen 21 mars.
Om dörren är öppen är du alltid välkommen att titta in också om det råkar vara utanför mina vanliga mottagningstider.
Ifall dessa tider inte passar dig eller du inte har möjlighet att komma till Arcada kan du skicka mig ett mejl för att boka en annan tid eller ett Teams-/Zoom-möte. Mina kontaktuppgifter hittar du längst ner på sidan.
Var hittar jag mer information?
Om du är på väg till Finland läs våran sida med praktisk information för nya internationella studenter (på engelska).
InfoFinland.fi Extern länk har en massa information för invandrare om hur det finska samhället fungerar. Här hittar du all nödvändig information om arbetsplatser, studier, uppehållstillstånd, boende och vardagslivet i Finland. All information finns på 12 olika språk.
International House Helsinki Extern länk (IHH) är kommunerna Helsingfors, Esbo och Vandas gemensamma service för nyanlända utlänningar i huvudstadsregionen. Kolla deras Newcomer's Guide Extern länk (på engelska), Den har massor med praktisk information om livet i Helsingfors.
Guiden Välkommen till Finland Extern länk är Arbets- och näringsministeriets informationspaket till personer som flyttar till Finland. (finns på flera språk här Extern länk).









Internationell studierådgivare
Namn: Laurits Møller
Position: Internationell studierådgivare

 Telefon: 0294 282 560
 E-post: laurits.moller@arcada.fi



 





































