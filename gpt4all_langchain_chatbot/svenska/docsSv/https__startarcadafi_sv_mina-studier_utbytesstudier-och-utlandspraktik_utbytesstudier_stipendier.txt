



























Stipendier för utbytesstudier | Start








  Hoppa till huvudinnehåll










Stipendier för utbytesstudier



 










Alla som åker på utbyte till en av Arcadas partnerhögskolor får ett utbytesstipendium. 

Om du åker på utbyte till en av Arcada partnerhögskolor får du ett utbytesstipendium via mobilitetsteamet. Undantag är Nordplus-programmets utbyten där stipendiet betalas av Nordplus-nätverket och utbyten till Schweiz, där den mottagande institutionen betalar stipendiet.
1. Utbytesstipendium för studentutbyte

Du kan ansöka om endast ett av stipendierna, beroende på vart du åker och vilket avtal Arcada har med just den högskola/utbildning du åker till. Kolla upp det i databasen för partnerhögskolor eller kontakta internationella ärenden om du är osäker.
Mobilitetsstipendiet är inte beskattningsbar inkomst, vilket betyder att FPA inte beaktar det i inkomstkontrollen för studiestöd.
När du åker på utbyte till en partnerhögskola behöver du inte betala någon terminsavgift till mottagande högskolan.
Ifall du av någon orsak inte fullföljer den studieplan (Learning Agreement) du har gjort upp på förhand eller om du måste avbryta studierna så kan du vara tvungen att betala tillbaka antingen hela stipendiet eller delar av det.

ERASMUS+ -stipendium - för utbyte till en Erasmus+ partner
Studenter som ska åka på utbyte via Erasmus-programmet får ett Erasmus-stipendium

Stipendiet betalas för studietiden utomlands för den period då studenten av akademiska skäl måste vara närvarande på den mottagande högskolan. I allmänhet från welcome day till tentperiodens slut.
Stipendiesumman baserar sig på vart du åker och på utbytes längd: 490/540€ per månad (16,33/18€ per dag) 2023-24.
Till din stipendieblankett ska du bifoga ditt Learning Agreement som är undertecknat av alla tre parter
Viktig information om Erasmus+-stipendier finns i bilagan "Erasmus-infoblad om stipendium för studier utomlands 2023-24".


 
Erasmus-infoblad om stipendium för studier utomlands 2023-24 SVE



 
Erasmus-infoblad om stipendium för studier utomlands 2022-23 


Stipendieprocessen

Skicka ditt acceptance letter eller email till oss (E-post: international@arcada.fi)
Du kommer att få ett email av oss med en länk till stipendieansökan (MoveON-blankett).

Fyll i blanketten. Läs anvisningarna bakom I-ikonerna.


Vi skickar stipendieavtalet till dig för elektronisk signering

Läs noggrant igenom avtalet innan du skriver under det!



Erasmus+ tilläggsstipendier för studenter med begränsade möjligheter och för green travel
Erasmus+ tilläggsstipendium för studenter med begränsade möjligheter
Erasmus+ -programmet stöder också studenter som har begränsade möjligheter att delta i mobilitet. Studenter inom dessa grupper som åker på ett långt utbyte (minst 2 månader) har rätt till en extra stipendiesumma på 250€/mån. Ifall du tillhör någon av dessa grupper och ska åka på utbyte till en Erasmus+ partnerhögskola, vänligen kontakta E-post: international@arcada.fi.
Från och med läsåret 2022- 2023 inkluderar kategorin följande grupper:

Sociala hinder (Social obstacles):

Studenter med familj (minderåriga barn)
Anhörigvårdare (studenter som ansvarar för vården av en äldre, funktionshindrad eller sjuk anhörig och har ingått avtal om familjeomsorg med kommunen)


Handikapp (Disabilities):

Studenter med EU:s funktionshinderkort eller rätt till det
Handikappade och funktionshindrade studenter (minst medelsvår funktionsnedsättning)


Hälsoproblem (Health obstacles):

Studenter med en allvarlig eller kronisk sjukdom (minst medelsvåra funktionshinder)


Invandrarbakgrund (Migrant background):

Studenter med asyl- och flyktingbakgrund (studenten har ett flyktingresedokument eller ett uppehållstillstånd utfärdat på grund av internationellt eller tillfälligt skydd)



Resestöd för grönt utbyte i Erasmus-programmet
I den nya Erasmus+-programperioden är det möjligt att få resestöd, ifall en student väljer att resa på ett miljövänligare sätt som har mindre utsläpp (t.ex. cykel, tåg, buss, samåkning med bil, dock inte båt) och majoriteten av resan eller åtminstone antingen tur- eller returresan sker på ett miljövänligare sätt. Det extra stipendiebeloppet för grön mobilitet är 50€ och till utbytets längd får man addera resedagarna, max 4 dagar.
Läs om grönare utbyte på portalen Green Erasmus Extern länk
ARCADA-stipendium - för utbyte till partner utanför Europa
Studenter som har blivit antagna för utbyte till en av Arcadas partnerhögskolor utanför Europa kan ansöka om ett Arcada-stipendium. Stipendiesumman är 360 €/månad och det betalas som en klumpsumma före utbytet. Blanketten hittar du här nedan.

 
Arcada Grant Agreement form


NORDPLUS-stipendium - för utbyte till partner inom ett Nordplusnätverk
Studenter som åker på utbyte via Nordplus-nätverk kan ansöka om ett Nordplus-stipendium. I regel har vi ett Erasmus+-avtal för mobilitet också med våra Nordpluspartners och i sådana fall kan du få ett Erasmusstipendium istället.

Stipendierna är 250€ i månaden + ett resebidrag på 330€.
Nordplus stipendieblankett: kontakta internationella koordinatorn

Mobilitetsstipendium för utbyte till Schweiz
Schweiz deltar inte i Erasmusprogrammet. Därför betalar schweiziska staten mobilitetsstipendiet även för inkommande utbytesstuderande och det betalas via utbytesuniversitetet.
2. Inkluderingsstöd för studerande med specialbehov - Erasmus+ och Nordplus
Handikapp, sjukdom, inlärningssvårigheter eller någon annan form av specialbehov är inget hinder för att åka på utbyte. Om du har någon form av specialbehov, ska du i god tid före du ska ansöka om utbyte vara i kontakt med internationella koordinatorn på Arcada (E-post: international@arcada.fi), så att vi kan börja utbytesarrangemanget i tid. Erasmus- och Nordplus-programmen stöder personer med specialbehov med inkluderingsstöd baserat på verkliga kostnader. Inkluderingsstöd kan inte sökas för kostnader som den studerande har även i hemlandet (som t.ex. regelbunden medicinering), om kostnaderna inte är högre utomlands än i hemlandet. Inkluderingsstöd för specialbehov kan beviljas om studenten har ett handikapp, en sjukdom eller annat som orsakar tilläggskostnader under ett utbyte och om tilläggskostnaderna inte kan ersättas ur andra källor. Inkluderingsstöd beviljas utöver det normala Erasmus+-stipendiet. Läs mer om inkluderingsstödet på Utbildningsstyrelsens hemsidor Extern länk. Ansökan ska göras i god tid tillsammans med internationella koordinatorn. Ta helst kontakt genast när du börjar fundera på ett utbyte!
3. Övriga externa stipendier
Det är upp till dig om du vill söka andra stipendier för ditt utbyte. Se närmare t.ex. fyrk.fi Extern länk eller skr.fi Extern länk och följ deras tidtabeller och anvisningar. Ingenjörsstudenter kan ansöka om stipendium via Stiftelsen Arcadas stipendiefonder Extern länk. Rikta eventuella frågor till den instans du ansöker om stipendium ifrån.



























