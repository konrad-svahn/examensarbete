



























Erasmus-praktikstipendium | Start








  Hoppa till huvudinnehåll










Erasmus-praktikstipendium



 










Arcada-studenter på alla utbildningar kan ansöka om Erasmus+ -stipendium för praktik i ett Europa (se lista på länder nedan).

Du ansöker om Erasmus-stipendium för praktik via mobilitetsteamet. I övrigt handleds och administreras praktiken precis som praktik i hemlandet vid respektive utbildning.
Behörighetskrav och stipendiebelopp
Är jag behörig?

Arcada-studenter på alla utbildningar kan ansöka om Erasmus+ -stipendium för praktik i ett EU-land (Nederländerna, Belgien, Bulgarien, Spanien, Irland, Italien, Österrike, Grekland, Kroatien, Cypern, Lettland, Litauen, Luxemburg, Malta, Portugal, Polen, Frankrike, Rumänien, Sverige, Tyskland, Slovakien, Slovenien, Danmark, Tjeckien, Ungern och Estland), Norge, Island, Liechtenstein, Turkiet, Nordmakedonien, Serbien eller Storbritannien (UK också efter 31.5.23).
Du kan delta i Erasmusprogrammet (utbytesstudier och/eller praktik) maximalt 12 månader per examensnivå (kandidat-/magisternivå).
Minimitid

Minimitiden för en Erasmusfinansierad lång praktik är 2 hela månader (60 dagar, t.ex. 10.3-9.5). Det kan också ingå en virtuell period, men den fysiska perioden måste vara minst 2 månader lång.
Erasmus+ stipendium för kortvarig praktik kan genomföras som så kallad blandad mobilitet (blended mobility). Den måste innehålla en obligatorisk virtuell del som utförs som distansarbete och därtill en fysisk mobilitetsperiod på 5-30 dagar.

Stipendium för kortvarig blandad mobilitet betalas endast för den fysiska perioden.
Stipendiesumman för praktik under perioden 1.6.2023-31.7.2025 är 79€/dag för dagarna 1-14 och 56€/dag för dagarna 15-30.
Till studenter med begränsade möjligheter (se lista lägre ner på den här sidan) betalas därtill extra stipendium andra summor än för praktik som är längre än 2 månader).




Praktiken bör tillgodoräknas i din examen och du ska vara närvaroanmäld vid Arcada när du är på din praktik.
Det ska vara ett heltidsjobb (=minst 30h/vecka enligt Erasmusreglerna).
Du kan göra Erasmuspraktik vid företag samt privata och offentliga organisationer. OBS. EU-institutioner Extern länk är inte berättigade att stå som värd för Erasmuspraktik.

Stipendiebelopp för praktik 2-12 månader- i kraft t.o.m. 31.7.2025
Storleken på Erasmusstipendiet beror på praktikens längd i dagar och på praktikland.

Programländer med högre levnadskostnader: Danmark, Island, Irland, Lichtenstein, Luxemburg, Norge, Sverige

690€/månad (23€/dag)


Programländer med lägre levnadskostnader: Belgien, Bulgarien, Cypern, Estland, Frankrike, Grekland, Italien, Kroatien, Lettland, Litauen, Malta, Nordmakedonien, Nederländerna, Polen, Rumänien, Tjeckien, Tyskland, Portugal, Serbien, Slovakien, Slovenien, Spanien, Turkiet, Ungern, Österrike

640€/månad (21,33€/dag)


Storbritannien:

för praktik som avslutas senast 31.5.2023 kan Erasmusstipendium på 620€/månad betalas ut.
för praktik som inleds fr.o.m. 1.6.2023 kan Erasmusstipendium på 690€/månad beviljas förutsatt att det finns stipendiemedel kvar (begränsat antal deltagare eftersom Storbritannien inte är med i Erasmus+-programmet)



Erasmus+ tilläggsstipendium för studenter med begränsade möjligheter
Erasmus+ -programmet stöder också studenter som har begränsade möjligheter att delta i mobilitet. Studenter inom dessa grupper som åker på ett långt utbyte (minst 2 månader) har rätt till en extra stipendiesumma på 250€/mån. Ifall du tillhör någon av dessa grupper och ska åka på utbyte till en Erasmus+ partnerhögskola, vänligen kontakta E-post: international@arcada.fi.
Från och med läsåret 2022- 2023 inkluderar kategorin följande grupper:

Sociala hinder (Social obstacles):

Studenter med familj (minderåriga barn)
Anhörigvårdare (studenter som ansvarar för vården av en äldre, funktionshindrad eller sjuk anhörig och har ingått avtal om familjeomsorg med kommunen)


Handikapp (Disabilities):

Studenter med EU:s funktionshinderkort eller rätt till det
Handikappade och funktionshindrade studenter (minst medelsvår funktionsnedsättning)


Hälsoproblem (Health obstacles):

Studenter med en allvarlig eller kronisk sjukdom (minst medelsvåra funktionshinder)


Invandrarbakgrund (Migrant background):

Studenter med asyl- och flyktingbakgrund (studenten har ett flyktingresedokument eller ett uppehållstillstånd utfärdat på grund av internationellt eller tillfälligt skydd)



Resestöd för grönt utbyte i Erasmus-programmet
I den nya Erasmus+-programperioden är det möjligt att få resestöd, ifall en student väljer att resa på ett miljövänligare sätt som har mindre utsläpp (t.ex. cykel, tåg, buss, samåkning med bil, dock inte båt) och majoriteten av resan eller åtminstone antingen tur- eller returresan sker på ett miljövänligare sätt. Det extra stipendiebeloppet för grön mobilitet är 50€ och till utbytets längd får man addera resedagarna, max 4 dagar.
Inkluderingsstöd för studerande med specialbehov - Erasmus+
Handikapp, sjukdom, inlärningssvårigheter eller någon annan form av specialbehov är inget hinder för att åka på utbyte. Om du har någon form av specialbehov, ska du i god tid före du ska ansöka om utbyte vara i kontakt med internationella koordinatorn på Arcada (E-post: international@arcada.fi), så att vi kan börja utbytesarrangemanget i tid. Erasmus- och Nordplus-programmen stöder personer med specialbehov med inkluderingsstöd baserat på verkliga kostnader. Inkluderingsstöd kan inte sökas för kostnader som den studerande har även i hemlandet (som t.ex. regelbunden medicinering), om kostnaderna inte är högre utomlands än i hemlandet. Inkluderingsstöd för specialbehov kan beviljas om studenten har ett handikapp, en sjukdom eller annat som orsakar tilläggskostnader under ett utbyte och om tilläggskostnaderna inte kan ersättas ur andra källor. Inkluderingsstöd beviljas utöver det normala Erasmus+-stipendiet. Läs mer om inkluderingsstödet på Utbildningsstyrelsens hemsidor Extern länk. Ansökan ska göras i god tid tillsammans med internationella koordinatorn. Ta helst kontakt genast när du börjar fundera på ett utbyte!
Fortlöpande ansökan - steg för steg
Ansökningstiden för Erasmus+ stipendier för praktik är fortlöpande. Lämna in behövliga dokument senast 2 veckor innan praktiken inleds för att säkerställa att vi hinner få allt klart i tid. Senare inlämnad ansökan behandlas i mån av möjlighet, men kan inte garanteras eftersom allt behöver vara klart innan praktiken inleds (enligt Erasmus+-reglerna).
Erasmusstipendium för praktik beviljas enligt principen "först till kvarn". Hittills har vi varje år kunnat bevilja stipendium åt alla.
Blanketter och registrering av planerad utlandspraktik

Steg 1 Maila E-post: international@arcada.fi och meddela att du vill ansöka om Erasmusstipendium. Meddela oss följande:

planerat start- och slutdatum för din utlandspraktik (första och sista arbetsdag)
land och stad
arbetsgivare (företagets/organisationens namn) och kontaktperson (namn, epost-adress)
bekräfta att din praktik uppfyller punkterna som finns uppräknade under rubriken "Är jag behörig" på denna sida


Steg 2: Fyll i Erasmus+ Learning Agreement for Traineeships


 
E+ 2023 LA Learning Agreement for traineeships



Blankettanvisningar

Spara en egen version av avtalsblanketten på din dator. Fyll därefter i de delar du kan. Samla sedan in de uppgifter som ännu behövs genom att kontakta arbetsgivaren och praktikansvarig lärare. Se på din utbildnings praktiksida i start eller kolla i ASTA vilken lärare som ansvarar för praktiken ifall du är osäker.
 Se till att alla delar av avtalet är ifyllda innan du skickar det för underskrift till arbetsgivaren och den praktikansvariga läraren. Be att internationella ärenden (E-post: international@arcada.fi) kollar igenom ditt avtal innan du skickar det vidare. Kontakta oss också om du har frågor om blanketten. Efter att alla (du, arbetsgivaren och den praktikansvariga läraren) har skrivit under avtalet ska du ladda upp det då du registrerar din planerade utlandspraktik i vår mobilitetsdatabas (se steg 3).


Steg 3: Registrera din utlandspraktik i god tid innan praktiken inleds

Registrera din planerade utlandspraktik och ladda upp ditt underskrivna Learning Agreement i vår Mobilitetsdatabas MoveON. Du kan göra registreringen i egen takt. När allt är klart, kom ihåg att slutföra registreringen genom att klicka på submit-ikonen. Gör registreringen när du vet att du har en praktikplats.


Steg 4 : Ditt ERASMUS+ stipendieavtal

Efter att du registrerat din planerade utlandspraktik och laddat upp ditt Learning Agreement görs stipendieavtalet. Ditt stipendium räknas ut och stipendieuppgifterna skrivs in i avtalet innan du får det till dig för komplettering och underskrift.



Annan viktig information

Läs igenom bilagan Erasmus Student Charter om ERASMUS praktikantens rättigheter!
Innan du åker skall du av din praktikansvariga lärare ta reda på hurdan praktikrapport du ska skriva.
Stipendiesumman betalas ut i två rater, 80 % inom 45 dagar efter att avtalet har trätt ikraft. Resterande 20 % betalas ut efter utbytet när du har lämnat in Traineeship Certificate och fyllt i EU Survey samt när dina studiepoäng har registrerats och du har meddelat internationella koordinatorn om det.
Online Language Support (OLS) språktest - FRIVILLIGT FR.O.M 1.1.2023

Alla som åker på praktik via Erasmus+ ska avlägga ett Erasmus+ Online Language Support (OLS) språktest i huvudsakligt arbetsspråk före utbytes-/praktikperioden. Studenter som har det ifrågavarande språket som sitt modersmål är befriade från språktestet. Ett mejl med länken till testet kommer att skickas till dig automatiskt efter du har lämnat in underskrivet Learning Agreement. Testet tar ca 40 minuter att genomföra och består av läs- och hörförståelse samt skriftliga delar. Om du känner att du behöver utveckla dina språkkunskaper i arbetsspråket eller det lokala språket (om det finns med bland de språk som erbjuder kurser) kan du få tillgång till en OLS online språkurs före och under din utlandsperiod. Därtill kan du efter utbytet göra ett andra språktest för att se om dina språkkunskaper förbättrats. Det är för fr.o.m. läsåret 2020-21 frivilligt att göra det andra språktestet.



Under praktikperioden
Ifall det blir ändringar under praktikperioden, kom ihåg att vara i kontakt med international(a)arcada.fi
Be din arbetsgivare fylla i och skriva under ditt Traineeship Certificate i slutet av din praktikperiod.

 
TRAINEESHIP CERTIFICATE for Erasmus+ traineeships


Inom en månad efter praktikperioden

Lämna in en kopia på ditt Traineeship Certificate till E-post: international@arcada.fi.
Skicka ditt Traineeship Certificate samt en praktikrapport till den ansvarige praktikläraren som registrerar dina studiepoäng. Du bör skriva en praktikrapport enligt lärarens instruktioner. Mera information om vad praktikrapporten skall innehålla får du av den praktikansvariga läraren eller på din utbildnings hemsida i Start.
Fyll i den obligatoriska EU Surveyn - participant report (kommer en länk per mail) och lämna in ditt Traineeship Certificate inom ca 30 dagar efter avslutad praktik.
Meddela oss när dina poäng har blivit registrerade i ASTA.

Kontakt
Ifall du har frågor om Erasmusstipendium för praktik, kontakta E-post: international@arcada.fi eller ring 0294 282 673. Vi kan också boka möte och träffas antingen på Arcada eller via zoom.



 
Erasmus Student Charter 2021-27





























