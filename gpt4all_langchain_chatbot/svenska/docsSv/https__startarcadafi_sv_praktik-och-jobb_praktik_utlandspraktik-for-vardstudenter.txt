



























Utlandspraktik för vårdstudenter | Start








  Hoppa till huvudinnehåll










Utlandspraktik för vårdstudenter



 










Praktik utomlands är viktig både för din egen utveckling och för din CV. 

Notera att för att få åka på utlandspraktik behöver dina studier ha framskridit i normal takt. Förutom att du uppfyller kravet med normal studietakt behöver du också ha avlagt minst en praktik i Finland före du kan åka på utlandspraktik samt att du kan endast avlägga 1/3 praktiken utomlands.
Olika möjligheter till praktik utomlands
Du har olika möjligheter att söka praktikplatser utomlands: du kan söka praktikplats i färdiga nätverk som t.ex. via Nordplus 1-7 veckor eller via Erasmus t.ex. 2, 3 eller 6 månader, du kan söka en plats självständigt (freemover) och du kan kontakta vårdstudenternas internationella kontaktperson om någon av våra partneruniversitet kan hjälpa dig.
Inom vårdutbildningana har vi olika nätverk som erbjuder både utbytesstudier och praktik utomlands. Platserna är fördelade enligt utbildning.

Om du är intresserad av att göra en praktik utomlands ska du följa anvisningarna nedan
Om du däremot är intresserad av utbytesstudier vid en av våra partnerhögskolor (med eller utan praktik) ska du gå in här och följa anvisningar som gäller ansökan om utbyte

Nedan kan du läsa om de olika alternativen du har att välja mellan för praktik utomlands:
Nordplus
Inom Nordplus nätverket har vi samarbete med:
Nordkvist – Lämpar sig för alla vård-studenter och för korta praktiker. Kontaktperson Pernilla Stenbäck
Rosa-Linea – Lämpar sig för alla vård-studenter och för korta praktiker. Kontaktperson Pernilla Stenbäck
Nordejordemoder – Endast för barnmorskestudernaden. Barnmorskearbete och gynekologisk praktik, 1-5 veckor långa praktiker. Kontaktperson Pernilla Stenbäck
Nordparamedics – Endast för förstavårdsstuderanden. Detta nätverk gäller endast för Vårdnivå II- praktiken. Begränsat antal praktikplatser. Kontaktperson utbildningsansvariga läraren för förstavårdare. OBS! Kontakta direkt utbildningsansvariga läraren om du har frågor om dessa praktikplatser.
Erasmus+-finansierad praktik
Här kan du läsa mera om vad som gäller för att kunna få Erasmusstipendium för praktik utomlands.
Freemover-praktik
Man kan också åka som Freemover på praktik. Som freemover tar du som student ansvar för allt som har med praktiken att göra själv. Eventuella kostnader står studenten själv för. Studenten bör före avfärd vara i kontakt med både examinatorn för kursen samt vårdutbildningarnas internationella kontaktperson på akademin för godkännande av praktikplats. Som Freemover behöver du fylla i Practical Training contract före du åker (blanketten finns längst ner på sidan). Efter avklarad praktik anhåller studenten praktiken tillgodo med blankett nr 6.
Anvisningar


Efter att du bekantat dig med de olika alternativen behöver du fylla i blankett Preliminary plan for practical training abroad och kontakta vårdutbildningarnas internationella kontaktperson.

 
Preliminary plan for practical training abroad for Nursingstudents FINAL 12-2023



Den ifyllda blanketten skall returneras tillsammans med bilagan till internationella kontaktpersonen. När du lämnat in din ansökan och blir tilldelad en praktikplats är den bindande. Detta innebär att du förbinder dig att åka på praktik utomlands.
Efter att du fått en praktikplats ska du registrera din utlandspraktik i mobilitetssystemet MoveOn. Information och anvisningar hittar du bakom länken.

Kom-ihåg inför praktik utomlands

Arbetsavtal/praktikavtal/ Letter of interest: Det är viktigt att du innan du åker på praktik har avtalat med din praktikansvariga lärare om att du får praktiken tillgodoräknad. På detta vis säkerställer du att du via Arcada är försäkrad för olycksfall under arbetsdagen och på vägen till och från arbetsplatsen. Läs mera om praktikavtal och hitta kontaktuppgifterna till praktikansvarig lärare på praktiksidan för respektive utbildning.
Arbetstillstånd/visum: Kolla med mållandets ambassad om du behöver ett under din praktikperiod.
Reseanmälan: Arcada rekommenderar varmt att alla studerande med finländsk nationalitet eller permanent uppehållstillstånd i Finland gör en reseanmälan till Utrikesministeriet här och läs samtidigt Utrikesministeriets info för den som reser utomlands nere på samma sida. Studerande med annan nationalitet rekommenderas ta kontakt med sitt eget lands ambassad i Finland för att få instruktioner om hur en reseanmälan kan göras.
Lön för praktik: Om du får betalt för praktiken utomlands skall du vara i kontakt med FPA för att ta reda på vilket lands sociala trygghet du skall omfattas av.
Reseförsäkring: Se till att du har en ikraftvarande reseförsäkring för hela tiden från att resan från Finland börjar tills att du är tillbaka i Finland igen!
Hjälp med att översätta ansökan och CV till engelska hittar du här Extern länk.
Boende utomlands: Du är själv ansvarig för att hitta boende åt dig utomlands

Vad behöver du göra efter utbyte för att få studiepoäng?

Skicka in praktikrapport och utvärderingsblanketten med bifogad arbetsturer till den internationella kontaktpersonen.

Kontaktuppgifter
Vid frågor kontakta nätverkets kontaktperson eller internationella kontaktpersonen för vård
Utbildningarnas internationella kontaktpersoner

Svenska vårdutbildningarna: Pernilla Stenbäck (E-post: pernilla.stenback@arcada.fi)
Förstavårdare: Christoffer Ericsson (E-post: christoffer.ericsson@arcada.fi)
Nursing: Pauleen Mannevaara (E-post: pauleen.mannevaara@arcada.fi)




 
Practical training contract 





























