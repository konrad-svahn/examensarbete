



























Kom-ihåg inför praktik utomlands | Start








  Hoppa till huvudinnehåll










Kom-ihåg inför praktik utomlands



 








Arbetsavtal/praktikavtal
Det är viktigt att du innan du åker på praktik har avtalat med din praktikansvariga lärare om att du får praktiken tillgodoräknad. På detta vis säkerställer du att du via Arcada är försäkrad för olycksfall under arbetsdagen och på vägen till och från arbetsplatsen, ifall du inte är det via arbetsgivaren. Fyll i ett praktikavtal som du, arbetsgivaren och din praktikansvariga lärare eller examensansvariga lärare skriver under. Läs mera om praktikavtal och hitta kontaktuppgifterna till praktikansvarig lärare på praktiksidan för respektive utbildning.
Registrera din praktik i vår mobilitetsdatabas
Gör det genast när du har ett underskrivet praktikavtal. Anvisningar och länk till den elektroniska blanketten hittar du på sidan Registrera planerad utlandspraktik i menyn till vänster.
Arbetstillstånd/visum
Kolla med mållandets ambassad om du behöver ett under din praktikperiod.
Reseanmälan
Arcada rekommenderar varmt att alla studerande med finländsk nationalitet eller permanent uppehållstillstånd i Finland gör en reseanmälan till Utrikesministeriet här Extern länk och läs samtidigt Utrikesministeriets info för den som reser utomlands nere på samma sida. Studerande med annan nationalitet rekommenderas ta kontakt med sitt eget lands ambassad i Finland för att få instruktioner om hur en reseanmälan kan göras.
Lön för praktik
Om du får betalt för praktiken utomlands skall du vara i kontakt med FPA för att ta reda på vilket lands sociala trygghet du skall omfattas av.
Europeiskt sjukvårdskort från FPA
Det lönar sig för den som vistas tillfälligt i ett annat EU- eller EES-land eller Schweiz att skaffa ett europeiskt sjukvårdskort från FPA Extern länk. Den som vistas tillfälligt utomlands får i EU- och EES-länderna och Schweiz medicinskt nödvändig sjukvård om han eller hon har ett europeiskt sjukvårdskort. Man betalar då endast motsvarande självrisk som de lokala invånarna betalar. Märk att det europeiska sjukförsäkringskortet inte är detsamma som en reseförsäkring!
Reseförsäkring
Se till att du har en ikraftvarande reseförsäkring för hela tiden från att resan från Finland börjar tills att du är tillbaka i Finland igen!
Kom ihåg att kolla upp eventuella praktikhandledningsavgifter om du studerar på institutionen för hälsa och välfärd och hittar en praktikplats på egen hand
Boende utomlands
Du är själv ansvarig för att hitta boende åt dig utomlands
Behöver du översätta din CV?
Hjälp med att översätta ansökan och CV till engelska hittar du här Extern länk.



























