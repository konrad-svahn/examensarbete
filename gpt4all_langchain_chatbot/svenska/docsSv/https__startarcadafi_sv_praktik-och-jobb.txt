



























Praktik och jobb | Start








  Hoppa till huvudinnehåll










Praktik och jobb



 










Här hittar du information om både praktik- och karriärstöd. Utöver det stöd du får av dina lärare finns det också mycket annat stöd att få. Ofta kan en gästföreläsning eller ett intressant evenemang utanför undervisningen vara det första steget till en intressant praktikplats eller rentav ditt första jobb. Läs mera om allt stöd du har tillgång till som student på Arcada!

Praktik
Praktik är en central del av alla utbildningar på bachelor-nivå på Arcada. Det är praktikavsnitten som gör utbildningarna unika och ger erfarenhet och praktiskt kunnande. Den kopplar teorin med det verkliga livet och ger helt nya verktyg för arbetslivet. Här på sidan finns också information om hur du kan påbörja sökandet av praktikplats och vad som gäller för din utbildning.
Hur hittar jag ett jobb?
Du hittar lediga jobb riktade specifikt till Arcadastudenter på Arcada Job Portal Extern länk´där du kan skapa en profil och se innehåll på svenska, finska och engelska. I Arcada Job Portal kan du hitta jobb, få tillgång till stöd för jobbsökning, delta i online evenemang och följa olika företag m.m. Arcada Job Portal baserar sig på ett internationellt verktyg, JobTeaser, med företag, praktikplatser, arbetsplatsannonser, karriärstödsmaterial och evenemang både i Finland och utomlands. Tänk på att arbetsgivarnas mest aktiva rekryteringsperiod inför sommaren är december-februari, så var ute i god tid!
Vägledning i jobbsökande
Behöver du piffa upp ditt CV eller hjälp med att förbereda dig för en arbetsintervju? Då kan du boka in dig hos en av vägledarna i Karriärcenter Arabia Extern länk i Arcadahuset!
My Future Work
My Future Work är Arcadas årliga nätverks- och rekryteringsevenemang för studenter, arbetslivskontakter och personalen på Arcada. Där samlas företag och organisationer som söker framtidens talanger med studenter på jakt efter praktikplatser, slutarbetesprojekt, sommarjobb eller sitt första jobb efter examen. Information om nästa års My Future Work läggs upp på hösten.



























