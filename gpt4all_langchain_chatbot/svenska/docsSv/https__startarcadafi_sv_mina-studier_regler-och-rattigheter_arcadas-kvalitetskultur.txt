



























Arcadas kvalitetskultur | Start








  Hoppa till huvudinnehåll










Arcadas kvalitetskultur



 









Kvalitet betyder att Arcada uppnår uppställda målsättningar. Det betyder särskilt att Arcadas studenter slutför sina examina på normtid eller snabbare och placerar sig väl i arbetslivet (sysselsätts väl) och att forskningen leder till samhälleligt mervärde och hållbar utveckling.

Arcadas kvalitetskultur bygger på resultatmedvetenhet, personligt ansvarstagande och öppet klimat/öppen dialog och växelverkan med omvärlden. Alla, såväl studenter som medarbetare, bidrar till att Arcada förverkligar sina målsättningar.
Hur kan du som student påverka Arcadas kvalitet?
Du som student bidrar till en god högskolemiljö genom att studera aktivt och med ambitiösa och relevanta målsättningar och genom att ge högskolan respons om utbildningen och undervisningen via olika responsmekanismer och om arbetslivet och arbetslivskontakternas relevans ex. via praktikrapporter.
Den direkta kommunikationen mellan chefer, lärare, handledare, tutorer, forskare, studenter och administrativa medarbetare utgör en viktig ingrediens i Arcadas kvalitetskultur. De personliga kontaktytorna är av största vikt för att samla in information om studiernas innehåll och studiemiljö. Så upplever du att det finns en brist eller ett problem, kontakta ansvarig medarbetare på Arcada och berätta vad du anser! Du kan också ge högskolan respons via olika feedbackssystem ex. fokusgruppsintervjuer och kursutvärderingar.
Visste du att högskolans ledning och ASK – Arcadas studerandekår träffas regelbundet? Rektorn och ASK-styrelsen träffas regelbundet för att diskutera aktuella ärenden i högskolan, men också får att diskutera eventuella brister. Den här aktiva dialogen mellan studenterna och ledningen strävar efter att snabbt kunna ta itu och åtgärda eventuella brister eller utveckla eller förbättra verksamheten.
Studenterna påverkar även kvaliteten i Arcadas verksamhet via engagemang i Arcadas centrala beslutande organ, arbets- och expertgrupper. Studenterna har representanter i Arcadas styrelse Extern länk, kvalitetsråd Extern länk och olika nämnder och arbetsgrupper Extern länk.
Läs mer om Arcadas kvalitetsarbete på vår webbplats Extern länk.



























