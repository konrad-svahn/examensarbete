



























Säkerhet och krissituationer | Start








  Hoppa till huvudinnehåll










Säkerhet och krissituationer



 










Det är allas ansvar att bidra till en trygg och säker studiemiljö. I krissituationer krävs ett medvetet agerande. Bekanta dig med följande anvisningar för hur du ska agera vid en kris.

Det är din skyldighet att åtgärda risksituationer när och om du får kännedom om sådana samt att agera då en kris inträffar.
Omedelbara åtgärder vid en kris
Vid en akut krissituation på Arcada:

Ring alltid det allmänna nödnumret 112
Tala om vem du är och vad som hänt
Meddela adress (Arcada, Jan-Magnus Janssons plats 1), våning och om någon är i fara
Avbryt inte samtalet förrän du får lov till det
Meddela infon om situationen
Möt räddningspersonalen

Säkerhetsanmälan
I Arcadas verktyg för säkerhetsanmälningar Extern länk kan du anmäla observationer, händelser, olyckor, faror eller osakligt bemötande som påverkar säkerheten och omgivningen på Arcada. Det är viktigt att du anmäler alla händelser du reagerar på så vi kan förhindra större olyckor och utreda incidenter.
I verktyget finns flera olika kategorier för anmälningar. Det är möjligt att bifoga bilder till anmälningarna.Anmälningarna behandlas i första hand av vår säkerhetschef, men de olika kategorierna har olika ansvarspersoner. Alla anmälningar behandlas konfidentiellt och anonymt.
Kom ihåg att det inte finns något som en onödig anmälan – däremot kan det bli allvarliga konsekvenser om du låter bli att anmäla saker du reagerat på.  
Ansvarspersoner på Arcada
Arcadas rektor leder krishanteringsgruppen, som kontinuerligt jobbar med säkerheten på Arcada. På Arcada finns även utsedda blockansvariga, som ansvarar för säkerheten i de sex blocken. Vid en krissituation, som till exempel brand, olycksfall, sjukdomsattacker eller hotfulla personer och situationer, ska du följa den blockansvarigas instruktioner. Vid en kris bär den blockansvariga en gul väst. Säkerhetschefen bär en orange väst.









Säkerhetschef
Namn: David Sjöberg
Position: Ekonomiadministratör

 Telefon: 0294 282 606
 E-post: david.sjoberg@arcada.fi



 

















Kommunikationschef
Namn: Hanna Donner
Position: Kommunikationschef

 Telefon: 050 300 88 66
 E-post: hanna.donner@arcada.fi



 















Arcadas ordningsregler 

Arcadas ordningsregler grundar sig på yrkeshögskolelagen. Reglerna gäller för alla studenter och anställda på Arcada, samt Arcadas gäster och intressenter. Reglerna gäller i all Arcadas verksamhet och de säkerställer en trygg och säker studie- och arbetsmiljö för alla involverade. Det är var och ens skyldighet att upprätthålla och förbättra säkerheten och välbefinnandet i Arcada.






Säkerhetspolicy 

Vi jobbar kontinuerligt för att Arcada ska vara en säker och trygg högskola. Inom Arcada upprätthåller och förbättrar vi alla säkerheten genom att följa lagar och instruktioner.






Informationssäkerhet 

Nedan hittar du exempel på god praxis som hjälper dig att skydda din data och hindra att den läcker ut i fel händer.






























