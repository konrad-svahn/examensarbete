



























Bedömningsgrunder | Start








  Hoppa till huvudinnehåll










Bedömningsgrunder



 










Ditt lärdomsprov bedöms på basis av en för hela Arcada gemensam bedömningsmatris. Denna matris har utvecklats av Arcadas examenshandledare och undervisande personal. Bedömningsmatrisen följer de riktlinjer som Europeiska unionen fastställer i sin European Qualifications Framework gällande högskoleutbildning.

Bedömningen av lärdomsprovet görs av granskaren tillsammans med handledaren. Granskaren skriver ett utlåtande som är en helhetsgranskning av lärdomsprovet. Utlåtandet undertecknas också av handledaren. Handledaren har rätt att begära att ett lärdomsprov språkgranskas.
Med beaktande av praxis inom ämnesområdet och arbetets art bedöms ett godkänt lärdomsprov och masterarbete med vitsordet utmärkta insikter (5), mycket goda insikter (4), goda insikter (3), tillfredsställande insikter (2) eller nöjaktiga insikter (1). Vitsordet motiveras i utlåtandet och fastställs som en helhetsbedömning på basis av arbetet, mognadsprovet och presentationen.
Lärdomsprov på Arcada måste motsvara och följa de krav som definierats av den Europeiska unionens European Qualifications Framework External link Extern länk (hädanefter EQF). Ett lärdomsprov skrivet för lägre högskoleexamen ska motsvara nivå 6 och ett examensarbete för högre högskoleexamen ska motsvara nivå 7. På denna sajt hittar du även PDF filer där dessa Arcadas bedömningsmatriser presenteras i tabellformat.
Lärdomsprov
Bedömningsnivån för lärdomsprov bestäms av EQF nivå 6 som fastställer krav på

avancerade kunskaper som inbegriper kritisk förståelse för teorier och principer
avancerade färdigheter inom vilka man uppvisar skicklighet och innovation
förmåga att lösa komplicerade problem inom ett specialiserat yrkesområde

Teman för bedömningen av lärdomsprov på bachelor-nivå
Enligt Arcadas bedömningsmatris för lärdomsprove på bachelor-nivån bedöms lärdomsprov enligt uppdelning i följande teman, och varje underrubrik bedöms med ett vitsord på skalan 0-5:

Bakgrund, ämne, problemformulering

Du kan definiera forskningsproblemet och motivera det
Du kan formulera syften som skapar grunden för ditt lärdomsprov


Litteratur, tidigare forskning, teoretisk bas

Du kan identifiera basen för utvecklingen eller forskningen och beskriva tidigare forskning och litteratur.


Metod, tillvägagångssätt, process

Du kan självständigt välja och formulera en lämplig metod och process
Du kan utföra processen självständigt och skickligt.


Resultat, analys, problemlösningsförmåga

Du presenterar dina resultat på ett strukturerat sätt.
Du bidrar till att lösa komplexa problem inom ditt område och du för en reflexiv diskussion om dina resultat.


Struktur/Språk/Läsbarhet/Etisk färdighet

Du kan kommunicera dina resultat och reflektera över etiska frågor.
Du kan ta ställning till etiska frågor i akademisk forskning



Masterarbete
Bedömningsnivån för masterarbete bestäms av EQF nivå 7 som fastställer krav på

mycket specialiserade kunskaper som grund för eget tänkande och forskning
medvetenhet om kunskapsfrågor inom ett område och i beröringspunkten mellan olika kunskapsområden
specialiserade färdigheter för problemlösning inom forskning och innovation för att utveckla ny kunskap, nya förfaranden eller integrera kunskap från olika områden

Teman för bedömningen av examensarbete på master-nivå
Enligt Arcadas bedömningsmatris för examensarbete på master-nivån bedöms examensarbeten enligt uppdelning i följande teman, och varje underrubrik bedöms med ett vitsord på skalan 0-5:

Bakgrund, ämne, problemformulering

Du kan avgränsa och definiera forskningsproblemet och motivera det
Du kan formulera syften som skapar grunden för ditt lärdomsprov.


Litteratur, tidigare forskning, teoretisk bas

Du kan identifiera basen för utvecklingen eller forskningen och beskriva tidigare forskning och litteratur.


Metod, tillvägagångssätt, process

Du kan självständigt motivera en lämplig metod och process
Du kan tillhandahålla ett tillräckligt urval av data
Du kan utföra processen självständigt och skickligt.


Resultat, analys, problemlösningsförmåga

Du presenterar dina resultat på ett strukturerat sätt.
Du bidrar till att lösa komplexa problem inom ditt område och du för en reflexiv diskussion om dina resultat


Struktur/Språk/Läsbarhet/Etisk färdighet

Du kan kommunicera och reflektera över dina resultat
Du kan ta ställning till etiska frågor i förhållande till din forskning



Följande faktorer bedöms:

Fokusering och arbetslivsrelevans

Arbetets nytta för målgrupp och arbetsliv
Avgränsning, syfte
Positionering och anknytning till tidigare forskning
Insikt i det valda ämnet (begreppsapparatur, teorier)


Metodik och arbetsprocess

Metodval och tillämpning
Beskrivning av och ändamålsenlighet i arbetsprocess
Informationssökning och -bearbetning


Resultat och reflexiv diskussion

Resultatredovisning
Evaluering och kritisk granskning av resultat


Angreppssätt

Originalitet eller innovativitet
Mod
Självständighet
Kreativitet


Helhetsintryck och struktur

Form, logisk uppbyggnad och nödvändiga delar
Läsbarhet och flyt
Källhänvisningsapparatur
Transparens- och objektivitetsnivå
Språkets kvalitet


Etisk relevans

Forskningsetiska formalia
Etisk prövning
Hållbar utveckling






 
Bachelor bedömningsmatris 2021



 
Master bedömningsmatris 2021





























