



























Anvisningar för krissituationer | Start








  Hoppa till huvudinnehåll










Anvisningar för krissituationer



 










Om du är först på plats vid en akut kris är det din uppgift att reagera och agera.

Vid en oväntad händelse på Arcada, som till exempel brand, olycksfall, sjukdomsattacker eller vid hotfulla situationer (skadegörelse, misshandel etc.) ska du agera enligt följande:

Ring alltid det allmänna nödnumret 112
Tala om vem du är och vad som hänt
Meddela adress (Arcada, Jan-Magnus Janssons plats 1), våning och om någon är i fara
Avbryt inte samtalet förrän du får lov till det
Meddela infon om situationen
Möt räddningspersonalen

Infon hjälper dig också att vid behov få tag på vår egen första hjälpen-kunniga personal i en nödsituation. Mitt emot infon finns en defibrillator (hjärtstartare). I infon finns även plåster och bandage för mindre skador.
Möjliga kriser på Arcada
Varje kris är unik och går inte alltid att förutse, men det är bra att vara förberedd på de vanligaste riskerna. Här har vi samlat exempel på några möjliga krissituationer som högskolan har identifierat.
Brand
När det kommer till brandsäkerhet är det förebyggande arbetet otroligt viktigt. Iaktta din omgivning, och gör alltid en säkerhetsanmälan om du noterar sådant som kan börja brinna. Undvik aktiviteter där det finns en uppenbar risk för brand. Ha koll på att utrymningsvägarna hålls fria och att dörrar inte är blockerade.
Ta reda på var det finns släckningsutrustning och att du vet hur den ska användas. Vid en utrymning är det viktigt att ta närmaste väg ut, så bekanta dig med utrymningsvägarna.
Vid en brand, följ instruktioner i högtalarsystemet samt de blockansvarigas (iklädda i gula västar) instruktioner. Informera också dem om du har väsentlig information om branden eller till exempel behöver hjälp med att ta dig ut. Om du är rörelsehindrad ska du meddela de blockansvariga eller infon. Vid A-trappan finns en evakueringsstol.
Hot och trakasserier
Om du som student blir utsatt för trakasserier, hot eller upptäcker konstiga och avvikande beteenden/handlingar exempelvis via e-post, sociala medier, telefon eller i Arcadas utrymmen, gör en säkerhetsanmälan med följande information:

Notera datum, klockslag och plats.
Spara alltid ner bevis så fort som möjligt, till exempel genom en skärmdump, bild eller genom att skriva ner innehållet vid ett telefonsamtal. Radera aldrig hotet från originalkällan.
Kontakta säkerhetschefen. Alla hot eller avvikande beteenden ska anmälas, så att Arcada kan vidta tillräckliga åtgärder.
Du får stöd om hur du ska agera och hjälp att upprätta en eventuell polisanmälan.

Brott
Om du misstänker eller blir utsatt för ett brott på Arcadas campus, som till exempel stöld eller skadegörelse ska du:

Möjligast noggrant notera datum, klockslag, plats och vad du blivit bestulen på. Det gör det möjligt att utnyttja Arcadas kameraövervakning.
Meddela infon eller vaktbolaget vad som skett och ge dem dina kontaktuppgifter samt en beskrivning av händelseförloppet.
Gör en säkerhetsanmälan och kontakta säkerhetschefen.
Kom överens med Arcada om hur du går vidare. I vissa fall ska du göra en egen brottsanmälan till polisen, medan det i andra fall görs en gemensam brottsanmälan för högskolans del.

Om du noterar suspekt verksamhet på campus, anmäl det alltid till infon. Undvik också att lämna värdesaker i olåsta och obevakade utrymmen, och se till att dörrar till block och klassrum hålls stängda och att du inte släpper in obehöriga personer.
Elavbrott
Om Arcada drabbas av ett överraskande elavbrott behöver du inte avbryta verksamheten direkt, utan avvakta lugnt och följ med situationen samt den information som ges via högtalarsystemet på campus och andra kommunikationskanaler. Stanna i mån av möjlighet i det utrymme du befinner dig i. Om elavbrottet pågår längre än två timmar avbryts all verksamhet på campus och Arcadahuset stänger.
Under elavbrott fungerar nödbelysning, kallvatten och toaletter. Däremot fungerar inte hissar. Kontakta infon om du behöver assistans med att röra dig i huset då hissarna är ur bruk. Också Arcadas IT-tjänster kan påverkas efter ett tag.
Dödsfall
Om du får information om dödsfall med koppling till Arcada, till exempel en student, medarbetare eller incident på Arcadas campus:

Kontakta rektor.
Sprid inte vidare information utav respekt mot närstående och anhöriga.

Notera att Arcada aldrig delar information om dödsfall utan att först ha fått bekräftelse och tillstånd av de anhöriga.









Säkerhetschef
Namn: David Sjöberg
Position: Ekonomiadministratör

 Telefon: 0294 282 606
 E-post: david.sjoberg@arcada.fi



 

















Kommunikationschef
Namn: Hanna Donner
Position: Kommunikationschef

 Telefon: 050 300 88 66
 E-post: hanna.donner@arcada.fi



 





































